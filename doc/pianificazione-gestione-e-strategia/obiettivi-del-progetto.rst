Obiettivi del progetto 
--------------------------------

Il punto di partenza per impostare un processo di trasformazione digitale è definire gli obiettivi che si intende raggiungere.  

Gli obiettivi del progetto devono derivare dalle necessità degli attori coinvolti (sia utenti finali che stakeholder), come definito dal `requisito 4.3 delle Linee guida di design <https://designers.italia.it/norme-e-riferimenti/linee-guida-di-design/requisito-4-3/>`_. È possibile fare ciò tramite sessioni di co-definizione degli obiettivi con gli attori. 

Una volta raccolti gli obiettivi specifici essi devono essere organizzati, raggruppati, sintetizzati ed eventualmente dettagliati in modo tale che: 

- il **numero di obiettivi** di alto livello sia **limitato e ben definito**, così da poter essere memorizzato da tutti gli attori coinvolti (2-5); 

- ciascun obiettivo sia **formulato in modo chiaro ed univoco** per tutti gli attori (non troppo tecnico, né troppo generico); 

- ciascun obiettivo di alto livello **non abbia interdipendenze con gli altri** e che **tutte le esigenze siano rappresentate** dalla somma degli obiettivi; 

- ciascun obiettivo di alto livello sia **misurabile**; 

- gli obiettivi di alto livello siano **prioritizzati in modo univoco e chiaro** per tutti. 



+--------------------------------------+---------------------------------------+-------------------------------------+
| **CARATTERISTICHE DEGLI OBIETTIVI**  | **VA BENE**                           | **NON VA BENE**                     |
+--------------------------------------+---------------------------------------+-------------------------------------+
| Limitati di numero, prioritizzati    | - Aumentare il traffico sul sito      | - Migliorare il sito istituzionale  |
| e rappresentantivi di tutte le       | - Aumentare la durata delle sessioni  |                                     |
| esigenze                             | - Diminuire le richieste di supporto  |                                     |
+--------------------------------------+---------------------------------------+-------------------------------------+
| Formulati in modo chiaro e univoco   | - Aumentare fruibilità e velocità     | - Riconfigurazione del back-end     |
| (non troppo tecnico, né troppo       |   del servizio, senza sconvolgere la  |   dell'applicativo senza variazioni |
| generico)                            |   parte visibile all'utente           |   al front-end                      |
|                                      | - Analizzare e ridefinire le modalità | - Re-work della UX del sito         |
|                                      |   di fruizione dei servizi x e y      |   istituzionale                     |
+--------------------------------------+---------------------------------------+-------------------------------------+
| Misurabili                           | - Aumentare il Net Promoter Score e   | - Rendere il sito più bello         |
|                                      |   e lo Usability Score del servizio   |                                     |
+--------------------------------------+---------------------------------------+-------------------------------------+



