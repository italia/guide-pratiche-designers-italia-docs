Progettazione dell'interfaccia
===================================

L'interfaccia utente (User Interface o UI) di un prodotto digitale è il punto di contatto e comunicazione tra le persone e il sistema informatico. Essa include tutti i contenuti e i componenti, interattivi e non, che le persone incontrano durante la fruizione e l'utilizzo di un touchpoint digitale, sia un'applicazione o un sito web. 

L'obiettivo principale dell'interfaccia utente è rendere l'uso del prodotto semplice e intuitivo, creando interazioni accessibili, piacevoli ed efficaci, che permettano di soddisfare i propri bisogni.  

Progettare un'interfaccia utente significa, quindi, creare e organizzare i contenuti e componenti, interattivi e non, di un prodotto digitale in modo che tutte le persone possano utilizzarlo con facilità, efficienza e soddisfazione.

