Progettare un servizio pubblico digitale
----------------------------------------

.. include:: /banner.rst

La progettazione di un servizio pubblico:

- si basa su un processo di progettazione e sviluppo utile come riferimento per raggiungere gli obiettivi e rendere misurabile il processo e il risultato;
- si basa sulla ricerca, mette al centro delle sue indagini i cittadini e gli operatori pubblici, creando scenari d’uso e profili utili a comprenderne bisogni e necessità;
- include nella progettazione tutte le persone che concorrono all’erogazione, fruizione e comunicazione  del servizio stesso, dai cittadini agli operatori, ai decisori (*decision makers*);
- prevede un approccio olistico alla risoluzione del problema, considerando l'intero ecosistema del servizio;
- procede per ipotesi, sviluppa prototipi e raffina il prodotto/servizio con test di usabilità con gli utenti finali, siano essi cittadini o operatori della Pubblica Amministrazione;
- data la natura immateriale e l’intangibilità del servizio, la sua progettazione si avvale di strumenti per visualizzare e analizzare la complessità.

Gli elementi da considerare nella progettazione di un servizio sono:

- **stakeholder** (portatori di interesse): coinvolgere individui e/o le organizzazioni che influenzano l’esperienza d’uso di un servizio, contribuiscono alla sua erogazione , e fruizione;

- **utenti**: comprendere, analizzare e sintetizzare i bisogni degli utenti-cittadini è cruciale per l’identificazione dell’esperienza del servizio che si progetta;

- **touchpoint** (punti di contatto): considerare le interfacce fisiche e/o digitali eventualmente previste, canali di comunicazione, spazi  e oggetti intelligenti eventualmente previsti all’interno dell’esperienza utente;

- **processi e interazioni**: progettare le relazioni e gli scambi di valore tra utenti e operatori, tra gli utenti stessi, così come con oggetti e dispositivi  a loro volta interconnessi che definiscono l’ecosistema di servizio.
