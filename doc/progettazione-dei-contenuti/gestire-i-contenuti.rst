Gestire i contenuti
===================

Gestire i contenuti significa tenere aggiornati e migliorare i propri
contenuti per:

-  rispondere in modo più efficace ai bisogni degli utenti;

-  evitare refusi, errori o incongruenze;

-  rispondere a nuovi bisogni informativi di cui non si era tenuto
   conto;

-  gestire i processi di pubblicazione ed evitare le duplicazioni.

In genere questa attività richiede:

-  la capacità di tenere un inventario di contenuti;

-  la capacità di organizzare un processo di produzione di nuovi
   contenuti o di revisione di contenuti esistenti.

Una corretta gestione dei contenuti è fondamentale anche per la gestione di attività "straordinarie", come la `migrazione dei contenuti <../../progettazione-dei-contenuti/gestire-i-contenuti.html#migrare-i-contenuti>`_  ad un nuovo sito web, o la `traduzione di una parte dei contenuti <../../progettazione-dei-contenuti/scrittura-e-linguaggio.html#traduzione-e-localizzazione-dei-contenuti>`_ del proprio sito.

L’attività di gestione dei contenuti va definita in un flusso di lavoro che richiede una definizione delle attività e l’utilizzo di *strumenti di project management*. All’interno del `kit Contenuti e linguaggio <https://designers.italia.it/risorse-per-progettare/progettare/contenuti-e-linguaggio/>`_ è presente un esempio di gestione della produzione di contenuti utilizzando una bacheca Trello. All’interno del `kit SEO <https://designers.italia.it/risorse-per-progettare/progettare/seo/>`_ è presente un esempio di bacheca per gestire gli aspetti SEO (ottimizzazione per i motori di ricerca) di un progetto digitale. I processi di audit dei contenuti richiedono la capacità di identificare ruoli e scadenze e coordinare il processo in modo da garantire il raggiungimento dei risultati nei tempi stabiliti. Tutti questi strumenti favoriscono la collaborazione e lo scambio di opinioni tra i membri del gruppo di lavoro.

L’inventario dei contenuti
------------------------------------------------

Il primo passo consiste nella gestione ordinata dei contenuti (pagine,
immagini, documenti o altro) spesso possibile attraverso il *backend*
del proprio *content management system* (CMS) e la loro classificazione in
*content type* e la loro organizzazione secondo un sistema di categorie
o *tag*.

Ci sono situazioni particolari in cui può essere opportuno trasferire
l’inventario dei contenuti (o una sua porzione) all’interno di un foglio di lavoro, come il `Modello di analisi dei contenuti <https://designers.italia.it/risorse-per-progettare/progettare/contenuti-e-linguaggio/analizza-i-contenuti-esistenti/>`_ di Designers Italia.
Per esempio in vista di una ottimizzazione SEO o di una riprogettazione del
servizio, che potrebbe comportare la necessità di riclassificare i
contenuti o introdurre nuovi criteri di classificazione. Un caso
specifico è il processo di migrazione dei contenuti da un'infrastruttura tecnologica all’altra.

Revisionare i contenuti
--------------------------
L’attività più frequente per la gestione dei contenuti è il monitoraggio
e l’ottimizzazione dei contenuti già esistenti. All’interno del `kit Contenuti e linguaggio <https://designers.italia.it/risorse-per-progettare/progettare/contenuti-e-linguaggio/>`__ puoi trovare un
`modello di analisi contenuti <https://designers.italia.it/risorse-per-progettare/progettare/contenuti-e-linguaggio/analizza-i-contenuti-esistenti/>`_ da cui puoi prendere spunto per gestire la tua attività di **revisione e monitoraggio dei contenuti**.

L’analisi serve a:

-  individuare pagine o contenuti da rimuovere;

-  individuare contenuti da aggiornare;

-  individuare contenuti assenti e che vanno realizzati;

-  individuare la posizione di contenuti che devono migrare altrove;

L’analisi può prendere in esame, in diversi momenti e secondo gli
obiettivi specifici, le seguenti dimensioni:

-  tutte le pagine hanno **uno scopo** chiaro e definito?

-  le informazioni sono immediatamente comprensibili?

-  il linguaggio è semplice, chiaro, senza tecnicismi? Prova a leggere
   ad alta voce l’introduzione, per capire se il tuo testo è davvero
   efficace.

-  Il testo è adatto alla lettura su **dispositivi mobili**?

-  le informazioni sono organizzate bene all’interno della pagina?

-  le informazioni sono aggiornate?

-  i tag e i **metadati** sono trattati correttamente?

-  ci sono titolo e sommario? Al loro interno trovi le giuste parole
   chiave? Introducono bene il contenuto della pagina?

-  i documenti e le note sono trattati nel modo giusto?

-  ci sono **refusi o errori grammaticali**?

-  le `etichette di navigazione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/usabilita.html#label>`_ nella pagina sono chiare? Riesci a capire
   dove ti porteranno?

-  ci sono acronimi o delle maiuscole “di troppo”, che rendono meno
   chiaro il testo?

-  sarebbe utile dividere le parti testuali in paragrafi o elenchi
   puntati?

In molti casi, il miglior modo di avviare l’analisi dei contenuti è fare
dei **test di usabilità** con gli utenti di tipo *task based*, cioè
concentrandosi sulla capacità dell’utente di raggiungere un risultato
predeterminato. Questo tipo di analisi può far emergere problemi
nella gestione delle informazioni. Per approfondire puoi consultare il kit
dedicato ai `test di usabilità <https://designers.italia.it/kit/usability-test/>`__.

Una seconda modalità di lavoro è quella degli `A/B
test <https://medium.com/designers-italia/la-b-testing-a-supporto-della-user-experience-aec73bc0fbb>`__,
molto utile per avviare processi di miglioramento continuo delle
interfacce utente (comprensive di `label <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/usabilita.html#label>`_, microcopy e altri contenuti).

Infine, è utile avere sul proprio sito o servizio digitale un **modulo di feedback** sui contenuti, poiché fornisce un canale diretto per capire come vengono percepiti e quali miglioramenti possono essere apportati. Il feedback aiuta a identificare eventuali punti di debolezza, come informazioni poco chiare o contenuti non pertinenti, e a misurare la soddisfazione degli utenti, permettendo di adattare meglio i contenuti alle loro esigenze. Inoltre, coinvolgere gli utenti nel processo di miglioramento crea un senso di partecipazione e fiducia, rendendo il sito più efficace e user-friendly.

Migrare i contenuti
---------------------

La migrazione dei contenuti è uno dei processi fondamentali del redesign di un sito web. Consiste nella riorganizzazione e nello spostamento dei contenuti (testi, immagini, video) dal vecchio sito alla struttura del nuovo. 

Il redesign di un sito, infatti, è un’ottima opportunità per riorganizzare, riscrivere e ristrutturare i contenuti al fine di renderli più efficienti e allineati ai bisogni degli utenti. 

 
.. topic:: Attività di migrazione
   :class: procedure
   
   1. Usa l’inventario dei contenuti per fare una lista di tutte le pagine del vecchio sito, indicando le struttura gerarchica e le URL. Puoi usare il `Modello di analisi contenuti <https://designers.italia.it/risorse-per-progettare/progettare/contenuti-e-linguaggio/analizza-i-contenuti-esistenti/>`_ di Designers Italia.
   
   2. Passa in rassegna le pagine del vecchio sito, aiutandoti con strumenti per l’analisi dei dati come `Web Analytics Italia <https://webanalytics.italia.it/>`_ e segna sull’inventario dei contenuti quali sono le pagine più visitate, i contenuti più efficaci per gli utenti ed eventuali problematiche come dati mancanti o incorretti. Questa operazione è chiamata “content audit” e ti aiuterà a decidere cosa migrare e cosa no.
   
   3. Consulta la struttura del nuovo sito (per approfondire, vai a Alberatura nel capitolo Architettura dell’informazione) e affiancala a quella del vecchio, cercando il più possibile di far corrispondere una ad una le pagine (corrispondenza biunivoca).
   
   4. A ogni pagina, assegna la corretta Tipologia di contenuto (per approfondire, vai a Tipologie di contenuto nel capitolo Architettura dell’informazione).
   
   5. Riscrivi i contenuti, seguendo le indicazioni del design system su `Linguaggio <https://designers.italia.it/design-system/fondamenti/linguaggio/>`_, `Tono di voce <https://designers.italia.it/design-system/fondamenti/tono-di-voce/>`_, `Microtesti <https://designers.italia.it/design-system/fondamenti/microtesti/>`_ e la `Guida al linguaggio della Pubblica Amministrazione <https://docs.italia.it/italia/designers-italia/writing-toolkit/it/bozza/index.html>`_. 
   
   6. Scegli i contenuti multimediali (immagini e video) da migrare o individuane di nuovi. Prediligi i contenuti di buona qualità e con una risoluzione ottimizzata per il web. Ricorda che se i contenuti ritraggono delle persone, **devi per legge ottenere il loro consenso (LINK CAPITOLO)**.
   
   7. Stabiliti i titoli delle pagine, prendi nota delle nuove URL (per approfondire: Vai a URL nel capitolo SEO) e affiancale a quelle vecchie su un file CSV. Questo documento ti servirà per impostare i reindirizzamenti (redirects) una volta che il nuovo sito è online. Sul documento, specifica se si tratta di reindirizzamenti 301 (definitivi) o 302 (temporanei). Se un pagina del sito precedente non ha una corrispondenza con una del nuovo, è consigliato scegliere una pagina che tratti un argomento affine.


Per migliorare l’efficacia della migrazione, si suggerisce di effettuare una serie di attività di perfezionamento e verifiche di performance del nuovo sito. 

.. topic:: Attività di perfezionamento
   :class: procedure
   
   1. Con l’aiuto di strumenti come `Google Keyword Planner <https://ads.google.com/intl/it_it/home/tools/keyword-planner/>`_ e `Google Trends <https://trends.google.it/trends/?geo=IT>`_, individua le keyword ad alto volume di traffico che portano i contenuti a comparire tra le prime pagine di risultati ricerca di Google. Usa le keyword individuate per migliorare i titoli delle pagine, le meta description e i contenuti nel corpo delle pagine.
   
   2. Attiva e verifica i reindirizzamenti 301 e 302, evitando possibili catene di redirect. I reindirizzamenti vengono generalmente caricati manualmente nel CMS, importando un file CSV (Per approfondire, vai al capitolo SEO).
   
   3. Chiedi a Google di `effettuare una nuova indicizzazione del sito <https://developers.google.com/search/docs/advanced/crawling/ask-google-to-recrawl?hl=it>`_, inviando le sitemap del vecchio e del nuovo sito per segnalare i reindirizzamenti e il nuovo dominio.
   
   4. Monitora frequentemente le metriche principali di engagement su software come Web Analytics Italia per comprendere l’andamento del redesign e intervenire prontamente in caso di problemi.


Pubblicare i contenuti
----------------------------
Il più delle volte la gestione dei contenuti avviene tramite sistemi di
pubblicazione basati su **Content management system** (CMS), come ad
esempio `Wordpress <https://it.wordpress.org/>`__ o
`Drupal <https://www.drupal.org/home>`__. Ma è possibile utilizzare
altre modalità di pubblicazione e gestione dei contenuti: ad esempio, la
piattaforma dove è ospitato questo manuale operativo utilizza GitHub come
*content management system* e beneficia del suo *version control system* (versionamento).

È bene conoscere in modo approfondito gli strumenti di gestione dei
contenuti, in modo da governare i processi di aggiornamento,
classificazione e riclassificazione dei contenuti, e seguire le regole
per una buona indicizzazione dei contenuti sui motori di ricerca.

.. admonition:: deepening
   :class: admonition-deepening display-page

   Molti CMS hanno delle funzioni in comune, il cui utilizzo va definito
   in fase di progettazione (o riprogettazione) del sito, per creare un sistema
   coerente e funzionale. Ad esempio:

   -  **Gli articoli**: sono generalmente utilizzati per produrre news o
      blog post, precisando la data di pubblicazione e in alcuni casi
      l’autore. Essendo spesso organizzati attraverso delle categorie,
      possono essere adatti anche per la pubblicazione e la gestione di
      schede servizio. Anche quando il CMS non lo prevede, è bene
      prevedere un sommario oltre al titolo, che spieghi il contenuto
      della pagina, mentre è sempre necessario curare i metadati per
      l’indicizzazione;

   -  **Le pagine**: strumenti più versatili, possono contenere
      informazioni testuali, *gallery*, liste, *wizard* e moduli, e quindi
      sono adatte a qualsiasi tipo di *content type*. Per ogni pagina
      valuta con attenzione il titolo, che deve essere pertinente,
      indicizzato e può divenire un link di navigazione. In base
      all’utilizzo delle pagine per i *content type*, definisci quando
      prevedere anche un sommario e/o un testo introduttivo, per
      indicare all’utente che contenuti trova nella pagina.

   -  I **tag** e le **categorie**: sono due “modi” per catalogare e
      correlare i contenuti all’interno dei CMS. È opportuno pianificare
      in un file condiviso **quali tag** e **quali categorie**
      utilizzare, in base alle scelte di correlazione dei contenuti
      all’interno del sito. Pianifica in che modo le categorie e i tag
      saranno utilizzati dagli utenti durante la navigazione (potrai
      mostrare contenuti correlati, oppure creare dei menu partendo
      dalle categorie, ecc.).

   -  I **menu**: quando crei un menu con un CMS, ricorda che tutte le
      voci sono di fatto delle etichette di navigazione che vanno
      trattate coerentemente alla strategia adottata per il *labeling
      system*.

   -  Gli **oggetti** (chiamati comunemente anche *widget*) sono elementi molto versatili, attivabili e replicabili
      all’interno delle pagine o di sezioni del sito (footer,
      sidebar) per inserire contenuti multimediali, funzionalità ecc. Anche nel gestire questi elementi ricorda di
      rispettare la corretta gestione delle etichette di navigazione,
      del *microcopy*, dei metadati, dei tag e delle categorie.

   -  **Strumenti per l'inserimento di informazioni finalizzate a migliorare l'accessibilità dei contenuti**: possibilità di aggiungere testi alternativi alle immagini o etichette non visibili, concepite per agevolare la fruizione dei contenuti tramite lettori di schermo. Si raccomanda pertanto di non inserire informazioni ridondanti o eccessivamente prolisse, evitando la sovrapposizione con contenuti testuali visibili già presenti nella pagina.
