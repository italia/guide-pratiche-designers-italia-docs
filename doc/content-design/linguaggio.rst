==========
Linguaggio
==========

.. include:: /banner.rst

.. _scrivere-per-le-persone-1:

Scrivere per le persone
=======================

Un linguaggio semplice è un ingrediente indispensabile per rendere siti e
servizi della **della Pubblica Amministrazione più efficaci e
inclusivi**

Ecco alcuni degli obiettivi da porsi quando si scrive per i cittadini:

- scrivi documenti semplici e lineari, che tengano conto in primis dei bisogni del lettore
- usa un linguaggio semplice e chiaro, seguendo le indicazioni della `Guida al linguaggio della Pubblica Amministrazione <https://docs.italia.it/italia/designers-italia/writing-toolkit/>`__ su stile, tono di voce, uso delle parole
- organizza contenuti e documenti in modo che siano facili da trovare durante la navigazione
- presta particolare attenzione ai testi delle interfacce utente (definiti in gergo microcopy): la qualità e la pertinenza di *label* (etichette di navigazione), *call to action* (inviti all’azione) e altri testi che accompagnano e spiegano le interfacce grafiche, come ad esempio i *tooltip* (messaggi a comparsa) o i testi che spiegano i contenuti da inserire all’interno di un modulo. 

Prima di creare un contenuto, devi avere ben chiaro:

-  chi sono gli **utenti** a cui ti rivolgi;

-  qual è lo **scopo** della loro visita, ovvero qual è il bisogno a cui
   il tuo contenuto deve rispondere.

Per individuare chi sono i tuoi utenti target (o categorie di utenti) e quali sono i loro bisogni, puoi utilizzare strumenti di
`user research <../user-research.html>`__, come ad esempio:

-  sessioni partecipative con gli utenti (puoi usare `il kit per le interviste utenti <https://designers.italia.it/kit/interviste-utenti-stakeholder/>`__);

-  i dati di web analytics (puoi usare `il kit Web
   analytics <https://designers.italia.it/kit/analytics/>`__);

-  gli `A/B
   test <https://medium.com/designers-italia/la-b-testing-a-supporto-della-user-experience-aec73bc0fbb>`__
   e i test di usabilità (puoi usare `il kit test usabilità <https://designers.italia.it/kit/test-usabilita/>`__).

Puoi utilizzare le informazioni che raccogli per costruire delle
personas,
ovvero dei profili rappresentativi di categorie di utenti del tuo sito o
servizio, e ipotizzare delle `*user
journey* <https://designers.italia.it/kit/esperienza-utente/>`__, cioè delle rappresentazioni sintetiche delle fasi che compongono l’interazione dell’utente con un servizio. 

Definire chi sono gli utenti e quali sono i loro bisogni è necessario in
**tutte le fasi in cui lavori al contenuto**, ovvero:

-  la progettazione;

-  la scrittura;

-  la gestione.

Contenuti efficaci dovrebbero essere immediatamente comprensibili e
fruibili dagli utenti, a prescindere dall’età, le
competenze e le abilità. 

Utilizza strumenti, metodi di lavoro e modelli presenti nel `kit di
Designers Italia dedicato ai
contenuti e al linguaggio <https://designers.italia.it/kit/content-kit/>`__

Progettare i contenuti
======================
La fase di progettazione dei contenuti contribuisce a modellare l’ambiente cognitivo nel quale gli utenti si muoveranno alla ricerca di informazioni. 

Il linguaggio infatti: 

- dà forma all’ecosistema di informazioni dentro cui l’utente si muove (es. il nome delle voci del menu di navigazione e dei filtri di una sezione di ricerca);

- guida l’utente che deve fare un’azione fornendogli le informazioni di cui ha bisogno (es. la scheda e/o guida introduttiva ad un servizio);

- contribuisce, come parte dell’interfaccia utente, a dare forma al servizio (es. i testi che accompagnano l’utente che sta compilando un form on line);

- è esso stesso un elemento chiave del servizio (es. Il documento “pagella” che viene letto da un genitore nel sito di una scuola).


Il punto di partenza per avviare il lavoro di progettazione dei
contenuti può essere un `workshop dedicato al
linguaggio <https://docs.google.com/presentation/d/1x5wtOl0D5LZEugRAp7-XwNdcyAV_ScG9O2e9Jy2Pnbg/edit?usp=sharing>`__
e ai contenuti (in cui coinvolgere *stakeholder* e utenti del servizio)
e in particolare la realizzazione di una `mappatura dei bisogni
informativi
dell’utente <https://drive.google.com/file/d/1HEaJVym_dHbT2HdNd8oWDZZBMUwCuaFe/view>`__.

Le priorità sono le seguenti:

-  di cosa hanno **bisogno** le persone/gli utenti?

-  quali sono i contenuti e le **informazioni**, da mettere
   in rilievo?

-  che **parole** usano le persone per chiamare un servizio? che nome
   dare dunque ai contenuti e ai servizi?
   
- che nome dare a contenuti e servizi?

Per dare risposta a questa domande devi entrare nel processo di
prototipazione, dove il servizio prende forma (o viene ri-progettato).
La progettazione di un servizio beneficia della presenza di un design system di riferimento ovvero regole e componenti standard fanno sì che in fase di creazione di un nuovo servizio non sia necessario *reinventare ogni volta la ruota*.

Tra questi rientrano anche una serie di *design pattern* (modelli di progettazione), ossia veri e propri modelli che offrono indicazioni su come strutturare e organizzare i contenuti (*content type* e *content pattern*).

.. admonition:: deepening
   :class: admonition-deepening display-page

   **Progettare i contenuti all'interno di un design system: content type e content pattern**

   In un sistema complesso come quello della Pubblica Amministrazione, è
   utile identificare dei modelli ricorrenti (che possiamo definire *pattern*)
   in grado di offrire risposte standard a classi di bisogni simili. I
   pattern relativi ai contenuti possono essere di due tipi:

   -  stilistici e sintattici;

   -  pagine web.

   Per approfondire le regole stilistiche e sintattiche, puoi consultare
   la `guida al linguaggio della Pubblica
   Amministrazione <https://guida-linguaggio-pubblica-amministrazione.re
   adthedocs.io/it/latest/>`__

   Qui approfondiamo il tema della costruzione di pagine web che offrono 
   una struttura standard per rispondere a specifici bisogni
   dell'utente. Solitamente si fa riferimento a queste tipologie di pagine
   come “\ *content type*\ ”.

   Questa “classificazione” permette di inquadrare meglio la funzione narrativa di ogni tipo di
   contenuto, per strutturarlo in modo tale da renderlo il più efficace
   possibile.

   **All’interno del design system di Designers Italia esiste un luogo
   in cui si sta progressivamente costruendo una libreria di content
   type: è il** `wireframe
   kit <https://designers.italia.it/kit/wireframe-kit/>`__.

   La diversa funzione che ha ogni *content type* è rilevante non solo
   per chi si occupa del design del sito, ma anche per chi si occupa di
   produrre contenuti.

   Per esempio, è compito di chi scrive contenuti stabilire che in tutte
   **le pagine di lista** del sito potrebbe essere previsto un titolo,
   un sommario e un breve testo di introduzione, per spiegare in modo
   chiaro all’utente che tipo di informazioni, articoli o schede
   servizio sono elencate.

   Alcuni esempi dei più comuni *content type* in un sito sono:
   
    - **Homepage**: l’homepage ha in genere la funzione principale di
     orientare l’utente all’interno dei contenuti del sito, per
     permettergli di raggiungere rapidamente le informazioni che sta
     cercando.

   - **Search**: la funzione principale di un motore di ricerca è
     permettere all’utente di trovare all’interno del sito o di una
     sezione le informazioni che sta cercando tramite parole chiave.

   - **Scheda servizio**: la funzione principale è descrivere
     all’utente un servizio, spiegandogli di cosa si tratta, chi ne ha
     diritto, come fruirne.

   - **Liste**: le pagine di lista permettono all’utente di orientarsi
     all’interno di alcune sezioni, organizzate per tag, per categoria,
     per argomento.

   - **Form e wizard**: questi *content type* accompagnano l’utente
     nell’esecuzione di un’azione, compilando alcuni campi o
     interagendo con elementi dell’interfaccia (etichette, bottoni).

   - **Contenuti di servizio**: queste pagine hanno la funzione di
     presentare informazioni (chi siamo, contatti, dicono di noi, ecc).

   - **Carrello**: permette all’utente di portare facilmente a termine
     un acquisto.

   - **Articoli**: in genere hanno la funzione di offrire all’utente
     un’informazione precisa, in modo chiaro e sintetico.

   - **Area personale**: la funzione tipica è quella di orientare
     l’utente tra alcune funzioni riservate, come le preferenze, la
     gestione delle notifiche, dei propri dati, ecc.

   Anche nel `modello di analisi dei
   contenuti <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit#gid=1126404963>`__
   presente nel kit `Contentuti e linguaggio
   kit <https://designers.italia.it/kit/content-kit/>`__, per ogni
   pagina presa in considerazione è necessario domandarsi di che tipo di
   *content type* si tratti. In questo modo è possibile assicurarsi:

   - che tutti i *content type* uguali siano trattati in maniera
     coerente all’interno del sito;

   - che le pagine rispondano effettivamente alla funzione narrativa
     che dovrebbero assolvere.


Scrivere e riscrivere
=====================

Le regole per un linguaggio semplice
------------------------------------

Quando stai realizzando o revisionando dei contenuti di un sito o un
servizio digitale, verifica che tutti gli elementi (testo, titoli,
sommario, metadati, oggetti multimediali, interfacce) rispettino le
indicazioni per un linguaggio semplice e efficace, che puoi trovare
nella `Guida al linguaggio della Pubblica
Amministrazione <https://guida-linguaggio-pubblica-amministrazione.readthedocs.io/it/latest/>`__.

**Checklist per il contenuto:** fai un controllo della qualità del contenuto basandoti sulle seguenti domande:

-  Lo scopo della pagina è immediatamente chiaro? (Per approfondire:
   `Stile di
   scrittura <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/stile-di-scrittura.html>`__)

-  Le informazioni principali sono immediatamente rintracciabili? (Per
   approfondire: `Come strutturare il
   contenuto <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html>`__)

-  Il testo è breve, diviso in paragrafi, in elenchi puntati? (Per
   approfondire: `Come strutturare il
   contenuto <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html>`__)

-  Tutte le frasi sono chiare, in un linguaggio semplice e lineare? (Per
   approfondire: `Stile di
   scrittura <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/stile-di-scrittura.html>`__)

-  Hai fatto uso di termini burocratici, gergali, tecnici o acronimi?
   (Per approfondire: `Accessibilità e
   inclusione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/accessibilita-e-inclusione.html>`__)

-  Hai usato il giusto tono di voce (formale, informale, tecnico,
   incoraggiante, umano,ecc) per parlare agli utenti? (Per approfondire:
   `Tono di
   voce <https://guida-linguaggio-pubblica-amministrazione.readthedocs.io/it/latest/tono-di-voce.html>`__)

-  Il contenuto è *responsive*? Tutti i contenuti sono efficaci su
   *mobile*? (Per approfondire: `Stile di
   scrittura <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/stile-di-scrittura.html>`__)

-  Il testo, le immagini e le interfacce sono accessibili? (Per
   approfondire: `Accessibilità e
   inclusione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/accessibilita-e-inclusione.html>`__)

-  Hai utilizzato parole o termini discriminatori? (Per approfondire:
   `Accessibilità e
   inclusione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/accessibilita-e-inclusione.html>`__)

-  Hai curato i titoli, il sommario, le parole chiave, i metadati? (Per
   approfondire: `Scrivere per i motori di
   ricerca <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/scrivere-per-i-motori-di-ricerca.html>`__)

-  Tutti i contenuti sono aggiornati? (Per approfondire:
   `Gestione dei
   contenuti <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/gestione-dei-contenuti.html>`__)

-  Sono chiare le azioni che si compiono attraverso le interfacce, le
   etichette di navigazione, i link? (Per approfondire: `Come
   strutturare il
   contenuto <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html>`__)

-  Hai inserito i riferimenti normativi nelle note invece che nel testo?
   (Per approfondire: `Come strutturare il
   contenuto <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html>`__)

-  Se hai pubblicato dei **documenti allegati**, hai precisato il
   formato (es. pdf), il peso, il titolo e una breve descrizione del
   contenuto? (Per approfondire: `Come strutturare il
   contenuto <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html>`__)

.. _section-1:

.. admonition:: deepening
   :class: admonition-deepening display-page

   **I testi come interfacce**

   Le etichette di navigazione
   ---------------------------
   
   Una *label* (o etichetta) è un breve testo o un’icona che indica un
   insieme di contenuti con caratteristiche comuni: attraverso le etichette
   l’utente si orienta nell’ambiente facendosi un’idea
   dell’organizzazione e del sistema di navigazione. Le etichette dovrebbero
   guidare gli utenti nei nuovi concetti e aiutarli a
   identificare quelli già familiari con facilità.

   **Le label sono un sistema** che guadagna solidità dalla coerenza dei
   suoi elementi: per questo non si progettano singole label, ma sistemi
   di label. Nel progettare un *labeling system* è importante tenere
   conto:

   -  delle `buone pratiche su linguaggio e composizione dei
      contenuti <https://guida-linguaggio-pubblica-amministrazione.readthedocs.io/it/latest/suggerimenti-di-scrittura.html>`__;

   -  delle pratiche di organizzazione dei contenuti dal punto di vista
      dell’`architettura dell’informazione <./architettura-dell-informazione.html>`_;

   -  dell’ottimizzazione dei contenuti `in ottica SEO <./seo.html>`_.

   Lavorare sulla coerenza del sistema richiede grande attenzione:
   alcuni elementi possono influenzarne la solidità. Di seguito trovi
   una checklist per verificare l’uniformità di alcuni elementi che – se
   incoerenti – possono rischiare di rendere ambiguo il *labeling system*.

   -  **Stile e ortografia:** verifica, per esempio, l’uniformità delle
      varianti “CHI SIAMO”, “Chi siamo”, “Chi Siamo”.

   -  **Formattazione**: dimensioni e colore dei caratteri, spaziature,
      sfondi possono rinforzare la coerenza di un sistema di etichette.

   -  **Sintassi:** evita di avere nello stesso sistema label a base
      verbale (“Scarica il documento”), nominale (“Documenti
      scaricabili”) e domande (“Devi scaricare il documento?”). Scegli
      un approccio sintattico e mantienilo.

   -  **Livello di granularità:** all’interno del sistema è meglio avere
      etichette di pari livello di specificità. “Modulo per la richiesta di
      cambio di residenza” accanto ad “Anagrafe”, esposto nella stessa
      area del sito e allo stesso livello, genererebbe confusione.

   -  **Completezza:** l’assenza evidente di una voce nel sistema di
      etichette potrebbe confondere l’utente. Per esempio: la mancanza
      della voce “Anagrafe” sul sito di un Comune potrebbe far pensare a
      un errore e di conseguenza l’incertezza per l’utente nel capire
      come muoversi nell’ambiente.

   -  **Utente di riferimento:** tieni sempre presenti i bisogni emersi
      dalla ricerca sugli utenti, in modo che il sistema sia il
      meno ambiguo possibile.

   La **ricerca sugli utenti** può fornire utili risposte per la
   progettazione del *labeling system*. I metodi diretti sono `il card
   sorting <https://designers.italia.it/assets/downloads/CoDesignWorkshop_Card%20sorting.pdf>`__
   e il *free listing*; quelli indiretti – che forniscono dati
   quantitativi più grezzi e da rielaborare – sono la ricerca interna ed
   esterna al sito, con strumenti come `web
   analytics <https://designers.italia.it/kit/analytics/>`__ e
   `Google Search Console <./seo.html#webmaster-tools-search-console-di-google>`_.

I microtesti
------------

I microtesti che accompagnano e descrivono gli elementi grafici delle interfacce di un sistema web, sono definiti in gergo tecnico *microcopy*. L’armonia e la pertinenza fra elementi grafici delle interfacce e *microcopy* contribuisce a garantire all’utente un usabilità ottimale del sistema. 
Per questa ragione, è importante verificare periodicamente l’efficacia delle etichette di navigazione attraverso test di usabilità o mediante degli A/B test. 
Per esempio, un tema da gestire in modo corretto a livello di *microcopy* è quello dei messaggi di errore. In questo ambito infatti, un buon uso dei testi consente all’utente di capire rapidamente la tipologia di errore, ridurre l’incertezza sull’affidabilità del sistema e in molti casi limitare la necessità di accesso ai canali di assistenza. 


Revisione e miglioramento dei contenuti
---------------------------------------

La revisione dei tuoi contenuti va fatta tenendo conto dello scopo di
ciascuna pagina e `dei risultati che ci si
aspetta <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/gestione-dei-contenuti.html#misura-i-risultati>`__,
che possono essere misurati attraverso strumenti di ricerca come `Google
Analytics <https://designers.italia.it/kit/analytics/>`__, da `A/B test
mirati <https://medium.com/designers-italia/la-b-testing-a-supporto-della-user-experience-aec73bc0fbb>`__,
o anche attraverso `attività di ricerca
qualitativa <https://designers.italia.it/kit/co-design-workshop/>`__
(dei `test di
usabilità <https://designers.italia.it/kit/usability-test/>`__, per
esempio).

I contenuti pubblicati su un sito devono essere pensati come un oggetto
in continua evoluzione. `Organizza un flusso di lavoro con il tuo team <linguaggio.html#come-organizzare-il-lavoro>`_
affinché tutti i contenuti del tuo sito siano:

-  realizzati con strumenti di **scrittura e editing collaborativi**;

-  periodicamente **aggiornati e revisionati**.

Queste due semplici accortezze possono aiutarti a fare in modo che:

-  lo scopo di ogni pagina del tuo sito sia chiaro e immediatamente
   comprensibile;

-  le informazioni siano efficaci e utili;

-  non ci siano pagine con informazioni obsolete, pagine vuote o
   incomplete.

All’interno del `Content
kit <https://designers.italia.it/kit/content-kit/>`__ puoi trovare un
`modello di analisi dei
contenuti <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit?usp=sharing>`__
pronto all’uso, per **gestire l’attività di revisione** di tutte le
pagine del sito o di una specifica sezione, assegnando specifici *task*
ai vari membri del tuo team. Utilizzando questo strumento, puoi
individuare **tutti i problemi di ogni pagina** (dalla chiarezza delle
informazioni all’efficacia dell’interfaccia, dai problemi di metadati a
quelli di accessibilità), basandoti sulle indicazioni della `Guida al
linguaggio della Pubblica
Amministrazione <https://guida-linguaggio-pubblica-amministrazione.readthedocs.io/it/latest/index.html>`__,
per poi attivare **un processo di riscrittura** e miglioramento dei
contenuti.

Se il tuo focus è fare in modo che il tuo servizio sia più facile da
trovare attraverso i motori di ricerca (Google) nel kit dedicato alla
SEO è disponibile un modello di analisi specifico (`Vai al kit dedicato alla SEO <https://designers.italia.it/kit/SEO/>`_).

.. admonition:: deepening
   :class: admonition-deepening display-page

   **Strumenti di editing collaborativo**

   Gli strumenti di editing collaborativo ti permettono di creare nuovi
   contenuti o di fare dei processi di revisione di contenuti già
   esistenti con **altri membri del tuo team**. In questo modo puoi
   avere più punti di vista sui contenuti, per verificare la chiarezza e
   l’efficacia delle informazioni e ottenere il miglior risultato
   possibile.

   .. container:: more

      All’interno del `Content
      kit <https://designers.italia.it/kit/content-kit/>`__ puoi trovare un
      esercizio di `editing collaborativo “Prima e
      dopo <https://docs.google.com/document/d/1nkfs_xaMZdn2Q6ohSWYbFP7bvLnmKO75hyqO3ws38Fc/edit?usp=sharing>`__\ ”
      che ti mostra in che modo utilizzare:

      -  degli strumenti come `InVision <https://www.invisionapp.com/>`__ e
         `Hypothes.is <https://web.hypothes.is/>`__, che ti permettono di
         fare una revisione dei contenuti direttamente nel loro contesto
         d’uso, online (nel caso di contenuti già pubblicati) oppure in un
         prototipo (nel caso di nuovi contenuti). Questo approccio è
         particolarmente utile per analizzare e migliorare label, voci di
         menu e testi che accompagnanano le interfacce grafiche attraverso
         cui si fruisce un servizio

      -  degli strumenti di scrittura collaborativa come `Google
         Docs <https://docs.google.com/document/u/0/>`__, che ti permettono
         di fare interventi condivisi sulle parti testuali del tuo
         contenuto.

Gestire i contenuti
===================

Gestire i contenuti significa tenere aggiornati e migliorare i propri
contenuti per:

-  rispondere in modo più efficace ai bisogni degli utenti;

-  evitare refusi, errori o incongruenze;

-  rispondere a nuovi bisogni informativi di cui non si era tenuto
   conto;

-  gestire i processi di pubblicazione ed evitare le duplicazioni.

In genere questa attività richiede:

-  la capacità di tenere un inventario di contenuti;

-  la capacità di organizzare un processo di produzione di nuovi
   contenuti o di revisione di contenuti esistenti.

Una corretta gestione dei contenuti è fondamentale anche per la gestione
di attività "straordinarie",
come `la migrazione dei contenuti <linguaggio.html#linventario-dei-contenuti-content-inventory>`_
ad un nuovo sito web, o `la traduzione di una parte dei contenuti
<linguaggio.html#gestire-un-sito-multilingua>`_ del proprio sito.

L’inventario dei contenuti (content inventory)
----------------------------------------------

Il primo passo consiste nella gestione ordinata dei contenuti (pagine,
immagini, documenti o altro) spesso possibile attraverso il *backend*
del proprio content management system (CMS) e la loro classificazione in
*content type* e la loro organizzazione secondo un sistema di categorie
o tag.

Ci sono situazioni particolari in cui può essere opportuno trasferire
l’inventario dei contenuti (o una sua porzione) all’interno di uno
spreadsheet (`si può usare questo modello e modificarlo secondo
necessità <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit#gid=1126404963>`__).
Per esempio in vista di una ottimizzazione SEO o di un redesign del
servizio, che potrebbe comportare la necessità di riclassificare i
contenuti o introdurre nuovi criteri di classificazione. Un caso
specifico è il processo di migrazione dei contenuti da un'infrastruttura tecnologica all’altra.

.. admonition:: deepening
   :class: admonition-deepening display-page

   **Gestire un processo di migrazione dei contenuti**

   La migrazione dei contenuti di un sito web è un’operazione che spesso
   prevede:

   -  cambiamento della tecnologia

   -  riclassificazione dei contenuti

   -  cambio di dominio

   Obiettivi:

   -  **gestire correttamente i contenuti esistenti** e non perderli nel
      passaggio al nuovo sito;

   -  evitare che gli utenti trovino online dei **link non
      funzionanti**;

   -  mantenere tutti i contenuti **ben indicizzati** e quindi
      facilmente reperibili.

   .. container:: more 

      In vista di una migrazione, bisogna fare un inventario dei contenuti
      e lavorare alla riclassificazione delle singole pagine, se necessaria
      (content type e tag corrispondenti a ciascuna pagina). A volte la
      migrazione può richiedere la riscrittura di alcune pagine del sito
      (per esempio scrivere una descrizione prima non prevista) o la
      creazione dei contenuti di nuove pagine che non esistevano nel
      precedente sito. Questo processo può richiedere tempo, ma è
      funzionale alla migrazione automatica dei contenuti da un vecchio a
      un nuovo sito. Un altro aspetto di grande impatto è la gestione in
      ottica SEO

      **La gestione SEO di una migrazione**

      Le attività da fare per gestire una corretta migrazione riguardano
      **la** **corretta gestione SEO**, con strumenti come `il modello per
      l’ottimizzazione
      SEO <https://docs.google.com/spreadsheets/d/1bRjLUC3yN1E1c-ZTY1FiI5kl
      X_wkeMWuC9boWXSBbhw/edit?usp=sharing>`__
      del `SEO kit <https://designers.italia.it/kit/SEO/>`__ o la `Search
      Console di Google <https://search.google.com/search-console>`__.

      Durante un processo di migrazione, oltre ai contenuti è necessario
      **mappare tutti i link** (puoi usare `il modello per l’ottimizzazione
      SEO <https://docs.google.com/spreadsheets/d/1bRjLUC3yN1E1c-ZTY1FiI5kl
      X_wkeMWuC9boWXSBbhw/edit?usp=sharing>`__
      del `SEO
      kit <https://designers.italia.it/kit/SEO/>`__). Quando fai
      una migrazione, devi mappare anche **i link delle foto, dei documenti
      o di altri oggetti multimediali**, che potrebbero essere linkati o
      indicizzati autonomamente.

      Prima della migrazione del tuo sito, utilizza la `Search Console di
      Google <https://search.google.com/search-console>`__ per ottenere
      degli elenchi di:

      -  **tutte le pagine e gli oggetti multimediali** che appaiono nei
         risultati di ricerca;

      -  **i backlink** che puntano al tuo vecchio sito.

      La mappatura di tutti i link del vecchio sito ti permette di creare
      dei *redirect*, dai vecchi url ai nuovi, facendo attenzione che:

      -  il redirect di ogni contenuto rimandi allo stesso contenuto nel
         nuovo sito (e non ad esempio alla homepage);

      -  se non ci sono contenuti corrispondenti, il *redirect* rimandi in
         ogni caso ad un contenuto analogo, che risponde allo stesso scopo
         informativo.

      Ricorda di tenere online il vecchio dominio (e il vecchio server) per
      più tempo possibile, per garantire il corretto funzionamento dei
      *redirect*.

      Una volta online il nuovo sito, monitora attentamente:

      -  il traffico, attraverso `strumenti di
         analytics <https://designers.italia.it/kit/analytics/>`__, per
         vedere se ci sono criticità sulle quali intervenire (ad esempio un
         calo rilevante di traffico su un determinato contenuto);

      -  l’indicizzazione con la `Search Console di
         Google <https://search.google.com/search-console>`__, per
         verificare se il sito ha perso traffico in relazione ad **alcune
         parole chiavi strategiche** o molto utilizzate nella precedente
         versione.

      **Per approfondire:**

      `Checklist per il
      SEO <https://trello.com/b/CPIl9SxJ/seokitdesigners-italia>`__

      `Modello per l’ottimizzazione
      SEO <https://docs.google.com/spreadsheets/d/1bRjLUC3yN1E1c-ZTY1FiI5kl
      X_wkeMWuC9boWXSBbhw/edit?usp=sharing>`__

      `Linee guida per i servizi digitali della Pubblica
      Amministrazione <./seo.html#migrazione-seo-di-un-sito>`__

Analizzare i contenuti
----------------------

L’attività più frequente per la gestione dei contenuti è il monitoraggio
e l’ottimizzazione dei contenuti già esistenti. All’interno del `Content
kit <https://designers.italia.it/kit/content-kit/>`__ puoi trovare un
`modello di analisi di
contenuti <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit?usp=sharing>`__
da cui puoi prendere spunto per gestire la tua attività di **revisione e
monitoraggio dei contenuti**.

L’analisi serve a:

-  individuare pagine o contenuti da rimuovere;

-  individuare contenuti da aggiornare;

-  individuare contenuti assenti e che vanno realizzati;

-  individuare la posizione di contenuti che devono migrare altrove;

L’analisi può prendere in esame, in diversi momenti e secondo gli
obiettivi specifici, le seguenti dimensioni:

-  tutte le pagine hanno **uno scopo** chiaro e definito?

-  le informazioni sono immediatamente comprensibili?

-  il linguaggio è semplice, chiaro, senza tecnicismi? Prova a leggere
   ad alta voce l’introduzione, per capire se il tuo testo è davvero
   efficace.

-  Il testo è adatto alla lettura su **dispositivi mobile**?

-  le informazioni sono organizzate bene all’interno della pagina?

-  le informazioni sono aggiornate?

-  i tag e i **metadati** sono trattati correttamente?

-  ci sono titolo e sommario? Al loro interno trovi le giuste parole
   chiave? Introducono bene il contenuto della pagina?

-  i documenti e le note sono trattati nel modo giusto?

-  ci sono **refusi o errori grammaticali**?

-  le `etichette di navigazione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/usabilita.html#label>`_ nella pagina sono chiare? Riesci a capire
   dove ti porteranno?

-  ci sono acronimi o delle maiuscole “di troppo”, che rendono meno
   chiaro il testo?

-  sarebbe utile dividere le parti testuali in paragrafi o elenchi
   puntati?

In molti casi, il miglior modo di avviare l’analisi dei contenuti è fare
dei **test di usabilità** con gli utenti di tipo “task based”, cioè
concentrandosi sulla capacità dell’utente di raggiungere il risultato
che si era prefisso. Questo tipo di analisi può far emergere problemi
nella gestione delle informazioni. Per approfondire, vai alla sezione
sui test di usabilità `usability
test <https://designers.italia.it/kit/usability-test/>`__.

Una seconda modalità di lavoro è quella degli `A/B
test <https://medium.com/designers-italia/la-b-testing-a-supporto-della-user-experience-aec73bc0fbb>`__,
molto utile per avviare processi di miglioramento continuo delle
interfacce utente (comprensive di `label <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/usabilita.html#label>`_, microcopy e altri contenuti).

Come organizzare il lavoro
--------------------------

L’attività di gestione dei contenuti va definita in un flusso di lavoro
che richiede una definizione delle attività e l’utilizzo di strumenti di
project management . All’interno del `kit sui
contenuti <https://designers.italia.it/kit/content-kit/>`__ è presente
un esempio di gestione della produzione di contenuti utilizzando una
board di Trello. All’interno del `kit per la
SEO <https://designers.italia.it/kit/SEO/>`__ è presente un esempio di
board per gestire gli aspetti SEO di un progetto digitale. I processi di
`audit dei
contenuti <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit?usp=sharing>`__
richiedono la capacità di identificare ruoli e scadenze e coordinare il
processo in modo da garantire il raggiungimento dei risultati nei tempi
stabiliti. Tutti questi strumenti favoriscono la collaborazione e lo
scambio di opinioni tra i membri del team.

Per valutare i progressi nel processo di semplificazione dei contenuti è
opportuno organizzare ogni anno dei test di usabilità.

Come pubblicare
---------------

Il più delle volte la gestione dei contenuti avviene tramite sistemi di
pubblicazione basati su **Content management system** (CMS), come ad
esempio `Wordpress <https://it.wordpress.org/>`__ o
`Drupal <https://www.drupal.org/home>`__. Ma è possibile utilizzare
altre modalità di pubblicazione e gestione dei contenuti. Ad esempio, la
piattaforma dove sono ospitate queste linee guida utilizza GitHub come
content management system e benefica del suo *version control system*.

È bene conoscere in modo approfondito gli strumenti di gestione dei
contenuti, in modo da governare i processi di aggiornamento,
classificazione e riclassificazione dei contenuti, e seguire le regole
per una buona indicizzazione dei contenuti sui motori di ricerca.

.. admonition:: deepening
   :class: admonition-deepening display-page

   Molti CMS hanno delle funzioni in comune, il cui utilizzo va definito
   in fase di design (o redesign) del sito, per creare un sistema
   coerente e funzionale. Ad esempio:

   -  **Gli articoli**: sono generalmente utilizzati per produrre news o
      blog post, precisando la data di pubblicazione e in alcuni casi
      l’autore. Essendo spesso organizzati attraverso delle categorie,
      possono essere adatti anche per la pubblicazione e la gestione di
      schede servizio. Anche quando il CMS non lo prevede, è bene
      prevedere un sommario oltre al titolo, che spieghi il contenuto
      della pagina, mentre è sempre necessario curare i metadati per
      l’indicizzazione;

   -  **Le pagine**: strumenti più versatili, possono contenere
      informazioni testuali, gallery, liste, wizard e form, e quindi
      sono adatte a qualsiasi tipo di *content type*. Per ogni pagina
      valuta con attenzione il titolo, che deve essere pertinente,
      indicizzato e può divenire un bottone di navigazione. In base
      all’utilizzo delle pagine per i content type, definisci quando
      prevedere anche un sommario e/o un testo introduttivo, per
      indicare all’utente che contenuti trova nella pagina.

   -  I **tag** e le **categorie**: sono due “modi” per catalogare e
      correlare i contenuti all’interno dei CMS. È opportuno pianificare
      in un file condiviso **quali tag** e **quali categorie**
      utilizzare, in base alle scelte di correlazione dei contenuti
      all’interno del sito. Pianifica in che modo le categorie e i tag
      saranno utilizzati dagli utenti durante la navigazione (potrai
      mostrare contenuti correlati, oppure creare dei menu partendo
      dalle categorie, ecc.).

   -  I **menu**: quando crei un menu con un CMS, ricorda che tutte le
      voci sono di fatto delle etichette di navigazione che vanno
      trattate coerentemente alla strategia adottata per il *labeling
      system*.

   -  I **widget** sono oggetti molto versatili, da utilizzare
      all’interno delle pagine o di altre parti del sito (footer,
      sidebar) per inserire elementi come contenuti multimediali,
      *widget*, form, ecc. Anche nel gestire i *widget* ricorda di
      rispettare la corretta gestione delle etichette di navigazione,
      del microcopy, dei metadati, dei tag e delle categorie.

Gestire un sito multilingua
---------------------------

Localizzare il proprio sito o servizio digitale può essere molto
importante per renderlo più efficace **per tutti gli utenti**, anche
quelli che non conoscono o non hanno dimestichezza con la lingua e la
cultura italiane, attraverso contenuti:

-  accessibili e inclusivi;

-  facili da trovare;

-  chiari e comprensibili.

Questo passaggio può essere particolarmente importante per i servizi
pubblici, che si rivolgono spesso anche a cittadini di altre nazionalità
o a cittadini italiani ma che hanno diversi riferimenti linguistici o
culturali.

Se ritieni utile realizzare una traduzione del tuo sito, la prima scelta
da fare è se:

-  tradurre l’intero sito (o l’intera applicazione);

-  tradurne solo una parte, dove l’utilizzo di altre lingue è
   particolarmente rilevante (es. la sezione “visti” del sito del
   Ministero degli esteri; la sezione dedicata alle emergenze del sito
   di un ospedale; ecc).

La scelta va fatta in considerazione:

-  di una ricerca sugli **utenti del sito** o del servizio, che ne
   indaghi la lingua e i riferimenti culturali attraverso strumenti
   quantitativi (`web
   analytics <https://designers.italia.it/kit/analytics/>`__) e
   qualitativi (`user
   interviews <https://designers.italia.it/kit/user-interviews/>`__, ad
   esempio);

-  degli **obiettivi** che si vogliono perseguire con i propri contenuti
   (inclusione; efficienza del servizio; accessibilità; ecc).

**Tradurre i contenuti**
~~~~~~~~~~~~~~~~~~~~~~~~

Per la creazione e la gestione di una versione multilingua di un sito è
necessario organizzare un flusso di lavoro che preveda:

-  la `mappatura <linguaggio.html#linventario-dei-contenuti-content-inventory>`_ di tutti i contenuti;

-  la scelta dei contenuti da tradurre, in base agli utenti e agli
   `obiettivi da raggiungere <linguaggio.html#progettare-i-contenuti>`_;

-  l’organizzazione all’interno del team del lavoro di traduzione e
   localizzazione dei contenuti;

-  il test dell’efficacia dei contenuti tradotti (tramite `A/B
   test <https://medium.com/designers-italia/la-b-testing-a-supporto-della-user-experience-aec73bc0fbb>`__,
   `usability test <https://designers.italia.it/kit/usability-test/>`__).

Se traduci **solo alcune parti** del tuo sito:

-  mostra in modo evidente l’interfaccia per scegliere la lingua alternativa;

-  assicurati di tradurre anche il contesto, aggiungendo dei chiarimenti
   quando necessario, per non lasciare le informazioni isolate o dare
   per scontate altre informazioni che non sono tradotte.

“Tradurre” i contenuti di un sito o di una sezione di un sito non
significa limitarsi a cambiare il testo dall’italiano alla lingua di
destinazione, ma anche “localizzare” i contenuti, rendendoli
**comprensibili ed efficaci** anche da chi parla un’altra lingua o ha
una diversa cultura. Ad esempio:

-  **alcuni concetti o nomi** possono non essere immediatamente
   comprensibili per un turista o un cittadino di altra nazionalità e
   vanno spiegati, oltre che tradotti (es. “il medico di base”; “gli
   esami di stato”; “l’Inps”, “l’Agenzia delle entrate”, ecc);

-  alcune **espressioni** possono avere un significato diverso se
   semplicemente tradotte in un’altra lingua (ad esempio, “timbra il
   biglietto” si potrebbe tradurre con “\ *validate your ticket by
   stamping it at the machines*\ ” invece che con un semplice “\ *stamp
   your ticket*\ ”);

-  può essere necessario **adattare alcuni contenuti** in base alla
   cultura di chi legge (i concetti di “famiglia” e “congiunti”, ad
   esempio, potrebbero avere significati diversi e quindi in alcuni casi
   andare chiariti in base ai riferimenti culturali degli utenti a cui
   ci si rivolge).

Se hai un sito multilingue, ricordati che quando aggiorni o cambi i
contenuti dovrai farlo contemporaneamente su più lingue, mantenendo
aggiornata la versione italiana con le altre lingue.


Proprietà intellettuale: testi, immagini, dati. Le liberatorie e i tipi di licenze
----------------------------------------------------------------------------------

Tutti i contenuti pubblicati dalla Pubblica Amministrazione `sono
rilasciati per legge con una licenza open
source <https://cad.readthedocs.io/it/v2017-12-13/_rst/capo5_sezione1_art52.html>`__,
che ne permette l’utilizzo da parte di chiunque, anche per finalità
commerciali.

Esistono molti tipi di licenze aperte che possono essere utilizzati per
i contenuti della Pubblica Amministrazione. Per rendere più semplice
l’utilizzo dei dati pubblicati da parte delle altre Pubbliche
Amministrazioni e degli utenti, suggeriamo di indicare esplicitamente l’utilizzo della licenza
`Creative Commons Attribution
4.0 <https://creativecommons.org/licenses/by/4.0/deed.it>`__ (codice
SPDX: CC-BY-4.0).

Questa licenza riconosce la libertà di:

-  **condividere,** ovvero riprodurre, distribuire, comunicare al
   pubblico, esporre in pubblico, rappresentare, eseguire e recitare
   questo materiale con qualsiasi mezzo e formato;

-  **modificare,** ovvero fondere, trasformare il materiale e basarsi
   su di esso per le proprie opere per qualsiasi fine, anche
   commerciale.

Queste libertà sono subordinate al rispetto delle seguenti condizioni:

-  **attribuzione,** ovvero dovere di riconoscere e menzionare la
   paternità dell’opera, di, fornire un link alla licenza e di indicare
   se ha subito delle modifiche;

Come seconda scelta, è anche utilizzabile la licenza `Creative Commons
Attribution-ShareAlike
4.0 <https://creativecommons.org/licenses/by-sa/4.0/deed.it>`__ (codice
SPDX: CC-BY-SA-4.0), che introduce alla licenza precedente la cosiddetta
clausola “\ *share alike*\ ”:

-  **divieto di restrizioni aggiuntive,** ovvero divieto di applicare
   termini legali o misure tecnologiche che impongano ad altri soggetti,
   ulteriori licenziatari dei medesimi dati o contenuti, dei vincoli
   giuridici su quanto la licenza consente loro di fare.

Quando i contenuti sono pubblicati all’interno di **un sito web
pubblico**, le licenze di utilizzo possono essere indicate scrivendo nel
footer:

   “Tutti i contenuti presenti su questo sito web, salvo diversa
   specifica, si intendono rilasciati con licenza `Creative Commons
   Attribution
   4.0 <https://creativecommons.org/licenses/by/4.0/deed.it>`__\ . I testi
   degli atti ufficiali sono, invece, in pubblico dominio (`Creative
   Commons
   Zero <https://creativecommons.org/publicdomain/zero/1.0/deed.it>`__).”

Nel caso della pubblicazione di **documenti**, si può fare una
distinzione:

-  Gli atti ufficiali della Pubblica Amministrazione non possono essere
   coperti da diritto d’autore. Per questi contenuti utilizza una
   dichiarazione esplicita di rilascio in pubblico dominio, applicando
   la dichiarazione presente nella licenza `Creative Commons
   Zero <https://creativecommons.org/publicdomain/zero/1.0/deed.it>`__,
   ovvero di chiarire che su di essi non insistono diritti d’autore di
   nessuno. In questo caso puoi scrivere:

      “Il presente contenuto è reso disponibile in pubblico dominio (licenza `Creative Commons Zero <https://creativecommons.org/choose/zero/?lang=it>`__\ ).”

-  Per tutti gli altri documenti è possibile adottare la licenza di `Creative Commons
   Attiribution <https://creativecommons.org/licenses/by/3.0/it/>`__. In questo caso puoi scrivere:

      “Il presente contenuto è reso disponibile al pubblico nei termini di
      cui alla licenza `Creative Commons Attribution
      4.0 <https://creativecommons.org/licenses/by/4.0/deed.it>`__\ .
      Il relativo contratto di licenza si intende concluso a seguito del semplice utilizzo del contenuto.”

-  Sebbene sia sempre preferibile l’adozione di `Creative Commons
   Attiribution <https://creativecommons.org/licenses/by/3.0/it/>`__, per motivate
   e comprovate ragioni in alcuni casi è possibile utilizzare altri tipi di licenze
   aperte. In questi casi si può precisare in calce l’indicazione:

      “Il presente contenuto è reso disponibile al pubblico nei termini di
      cui alla Licenza XXXX disponibile al seguente link: INSERIRE link al
      contenuto esteso della licenza. Il relativo contratto di licenza si
      intende concluso a seguito del semplice utilizzo del contenuto.”

Nota che le uniche licenze *Creative Commons* di tipo aperto sono la
`Creative Commons
Zero <https://creativecommons.org/choose/zero/?lang=it>`__, `Creative
Commons
Attiribution <https://creativecommons.org/licenses/by/3.0/it/>`__ e
`Creative Commons
Attiribution-ShareAlike <https://creativecommons.org/licenses/by-sa/3.0/it/>`__.

**Pubblicazione di contenuti non prodotti dalla Pubblica Amministrazione**
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Quando pubblichi qualsiasi tipo di contenuto su un sito, un canale
social, una newsletter, **devi accertarti di averne il diritto**. Per
questo considera che:

-  Tutte le immagini, i video e i file audio, salvo diversa
   indicazione, sono coperti da
   `copyright <https://it.wikipedia.org/wiki/Copyright>`__, ovvero da
   diritto d’autore sulle immagini (inclusi i contenuti su canali come
   Youtube, Facebook, Twitter, Instagram etc.). Se intendi utilizzare
   contenuti **protetti da copyright** e rilasciati con una licenza
   non aperta devi richiedere l’autorizzazione al proprietario e
   conoscere i termini d’uso concessi.
   In questo caso l’attribuzione del copyright sotto il contenuto
   pubblicato dipende dal tipo di licenza acquisita.

-  Alcuni contenuti sono pubblicati online con licenza `Creative Commons
   (CC) <http://www.creativecommons.it/Licenze>`__, un modo
   standardizzato per definire a quali diritti l’autore rinuncia e quali
   si riserva. I contenuti con licenza CC possono essere utilizzati
   liberamente a seconda del tipo di licenza espressa (utilizzo
   commerciale o non commerciale, possibilità di modifica del contenuto,
   ecc.), purché ci sia **l’attribuzione al proprietario** dei diritti.

**Scrivi ad esempio:** *[Contenuto] di [nome autore], pubblicato sotto
licenza [indicare licenza Creative Commons]*

**Per approfondire:** `Qual è il modo giusto di attribuire un’opera
rilasciata con Creative
Commons? <http://www.creativecommons.it/faq#32>`__

.. admonition:: deepening
   :class: admonition-deepening display-page

   **Archivi di contenuti multimediali online**

   Per quanto riguarda i contenuti multimediali, ovvero le immagini, i
   video, e gli audio, è possibile utilizzare **archivi online con
   licenze di utilizzo aperte**:

   -  Per le **immagini** alcuni archivi non richiedono alcuna
      attribuzione (es. `Unsplash <https://unsplash.com/>`__ e le
      relative informazioni sul `tipo di licenza
      offerta <https://unsplash.com/license>`__). Tra le fonti di
      immagini con licenze aperte, segnaliamo `Google
      Images <https://www.google.com/advanced_image_search>`__,
      `Flickr <https://www.flickr.com/>`__ e `Getty
      Images <http://www.gettyimages.it/>`__ in cui usando la ricerca
      avanzata è possibile filtrare le ricerche in base alla licenza.
      `CC search <https://search.creativecommons.org/>`__, infine, è un
      motore di ricerca di immagini, con la possibilità di cercare solo
      contenuti Creative Commons.

   -  Sebbene sia meno frequente farne uso, esistono anche degli archivi
      di **video** con licenze di utilizzo aperte. Su YouTube si possono
      trovare video Creative Commons `utilizzando i
      filtri <https://support.google.com/youtube/answer/111997>`__ del
      motore di ricerca.

   -  Esistono diversi archivi di **audio e musica** utilizzabili con
      licenze Creative Commons (es. `Free Music
      Archive <http://freemusicarchive.org/>`__,
      `Jamendo <https://www.jamendo.com/search>`__,
      `NoiseTrade <https://www.noisetrade.com>`__). Applicando i filtri
      Creative Commons, è possibile trovare una vasta scelta di brani
      anche su `SoundCloud <https://soundcloud.com/>`__.

Consenso dei soggetti ritratti
~~~~~~~~~~~~~~~~~~~~~~~~~~~~~~

Un altro tema da tenere in considerazione quando si pubblicano immagini
o video all’interno di un sito o di un canale social è il diritto a
pubblicare immagini che raffigurano dei **soggetti riconoscibili**.
Queste immagini sono considerate **dati personali** e quindi regolate
dalla `normativa sulla
privacy <https://www.garanteprivacy.it/web/guest/home/docweb/-/docweb-display/docweb/1311248>`__,
che prevede che i soggetti pubblici ne possano fare uso soltanto **per
lo svolgimento delle proprie funzioni istituzionali**.

-  In caso di fotografie provenienti da **archivi online**, verifica
   attentamente cosa prevede la licenza di utilizzo. Nel caso della
   licenza `Creative Commons Attribution
   4.0 <https://creativecommons.org/licenses/by/4.0/deed.it>`__, ad
   esempio, l’utilizzo delle immagini è vincolato al rispetto del
   diritto della riservatezza, dei diritti di immagine, dei diritti
   morali dei soggetti raffigurati.

-  Nel caso di fotografie o video realizzati autonomamente, **uno
   specifico consenso scritto è necessario nella maggior parte dei
   casi**. La `legge sul diritto
   d’autore <http://www.interlex.it/testi/l41_633.htm#97>`__ prevede
   espressamente alcune eccezioni sul consenso, come le persone ritratte
   in **eventi di pubblico interesse** (una conferenza stampa, una
   manifestazione in piazza, un concerto), le **persone famose** (in
   base al pubblico interesse, come esponenti delle istituzioni, attori,
   personaggi pubblici), purché in contesti pubblici. Altre eccezioni
   riguardano “scopi di polizia, di giustizia, didattici o scientifici”.

In tutti gli altri casi la pubblicazione di fotografie o video in un
sito deve essere sempre autorizzata dai soggetti ritratti con una
**lettera liberatoria** (qui trovi `un modello pronto per
l’utilizzo <https://docs.google.com/document/d/10O1MZq7hn_LNH6aISRl5x3WPUPeVx7xMX07kaCnZma0/edit?usp=sharing>`__)
in cui puoi specificare la destinazione del contenuto.

I documenti
============

.. highlights::

   Scrivere e pubblicare i documenti amministrativi e tecnici della
   Pubblica Amministrazione

La `dematerializzazione dei
documenti <http://cad.readthedocs.io/it/v2017-12-13/_rst/capo3_art42.html>`__,
ovvero l’uso di documenti elettronici al posto di quelli cartacei, è un
punto cardine della trasformazione digitale della Pubblica
Amministrazione. I documenti elettronici sono destinati a diventare il
principale mezzo per veicolare informazioni, sia all’interno della PA
che verso i cittadini.

I contenuti - e quindi anche i documenti - sono una delle componenti che
concorrono a definire la qualità dell’esperienza di fruizione dei
servizi digitali da parte del cittadino. Per questo motivo devono essere
prodotti secondo criteri di semplicità, devono essere facili da trovare
e da leggere e usare un linguaggio comprensibile per il cittadino. La
qualità e la semplicità dei contenuti deve essere periodicamente
verificata con attività di user research come `A/B
test <https://medium.com/designers-italia/la-b-testing-a-supporto-della-user-experience-aec73bc0fbb>`__
e `test di
usabilità <https://designers.italia.it/kit/usability-test/>`__ da parte
degli utenti - cittadini, imprese e dipendenti della Pubblica
Amministrazione.

I documenti vanno sul web
--------------------------

Principi come la trasparenza e l’\ *open government* fanno sì che
qualsiasi testo, documento o legge della Pubblica Amministrazione sia
considerato pubblico e di potenziale interesse per i cittadini.

Per questo motivo quasi tutti i contenuti della Pubblica Amministrazione
già oggi vengono pubblicati sul web. Questo, però, non basta per
informare i cittadini, per realizzare il concetto di trasparenza o per
mettere in pratica una filosofia di *open government*: i contenuti ci
sono ma sono troppo complessi, disorganizzati e difficili da trovare.
Gran parte dei contenuti e dei documenti vengono scritti come se fossero
a uso interno, senza impegno verso la semplificazione, l’accessibilità,
l’inclusione.

La Pubblica Amministrazione deve iniziare a scrivere in modo semplice
tutti i tipi di contenuto (compresi atti, norme, circolari), utilizzando
come buone pratiche le regole di scrittura tipiche del web: questo,
infatti, è il luogo dove i documenti verranno letti.

I contenuti di un buon documento dovrebbero essere:

-  utili;

-  comprensibili;

-  ben organizzati;

-  leggibili;

- accessibili.

**Per approfondire**: `Guida al linguaggio della Pubblica
Amministrazione <https://guida-linguaggio-pubblica-amministrazione.readthedocs.io/it/latest/index.html>`__

Tipi di documenti
-----------------

Le pubbliche amministrazioni scrivono quotidianamente vari tipi di
documenti, con scopi e destinatari diversi. La struttura e il modo in
cui vengono presentate le informazioni determinano l’efficacia o meno
del contenuto.

Per alcuni tipi di documento, è possibile individuare degli schemi fissi
che è possibile sfruttare per creare nuovi testi. Il `Content kit di
Designers Italia <https://designers.italia.it/kit/content-kit/>`__
individua alcuni modelli che sono spesso usati dalla Pubblica
Amministrazione:

+-----------------------+-----------------------+-----------------------+
| **Tipo di documento** | **Scopo**             | **Caratteristiche**   |
+=======================+=======================+=======================+
| `Documenti di         | Descrive il piano di  | -  descrizione del    |
| progetto <https://doc | sviluppo di un        |    progetto           |
| s.google.com/document | progetto. Serve a     |                       |
| /d/1WrDNqJ9ikH-J_px5D | pianificare           | -  benefici           |
| -1h43LiA2YZn_uSgYGuIh | operazioni e risorse  |                       |
| m7Gq8/edit?usp=sharin | e a stabilire gli     | -  roadmap di         |
| g>`__                 | obiettivi.            |    sviluppo           |
|                       |                       |                       |
|                       |                       | -  risorse necessarie |
+-----------------------+-----------------------+-----------------------+
| `Documenti tecnici e  | Descrive le           | -  molti dettagli     |
| specifiche <https://d | caratteristiche       |    tecnici            |
| ocs.google.com/docume | tecniche di un        |                       |
| nt/d/1MKaJCUqTCDKZDoU | prodotto o servizio   | -  linguaggio         |
| aGQ7hCVY5cu8bT-Jd9hgA | per un pubblico di    |    semplice           |
| vyh3Tls/edit?usp=shar | tecnici.              |                       |
| ing>`__               |                       |                       |
+-----------------------+-----------------------+-----------------------+
| `Documenti            | Offre alcuni consigli | -  generalità degli   |
| amministrativi <https | su come strutturare i |    argomenti          |
| ://docs.google.com/do | contenuti di linee    |                       |
| cument/d/1YmxkxSzX4Zc | guida, circolari e    | -  attenzione a       |
| sGhRzuDyzt7qLSAvX-vmp | altri documenti       |    titolo, sommario e |
| FLTuYIu_l9o/edit?usp= | amministrativi.       |    riferimenti        |
| sharing>`__           |                       |    normativi          |
+-----------------------+-----------------------+-----------------------+
| `Email e newsletter   | Aggiorna e coinvolge  | -  scopo ben preciso  |
| per i                 | gli utenti sulle      |    di ogni invio      |
| cittadini <https://do | novità e le           |                       |
| cs.google.com/documen | iniziative che si     | -  contenuto chiaro e |
| t/d/1xVf2LhI60-USEuSb | vogliono comunicare.  |    sintetico          |
| SfnKc0Hqz_G3EQ18-8zC- |                       |                       |
| RzWzYE/edit?usp=shari |                       |                       |
| ng>`__                |                       |                       |
+-----------------------+-----------------------+-----------------------+

Usa i suggerimenti e la struttura dei contenuti presenti in questi
modelli per semplificare la scrittura di nuovi documenti.

Formato di lettura dei documenti elettronici
--------------------------------------------

Prima di pubblicare un documento, le amministrazioni dovrebbero fare una
riflessione sulla funzione che svolge e sulle esigenze degli utenti:

-  Il documento verrà letto direttamente online?

-  Deve poter essere scaricato?

-  Deve poter essere modificato dagli utenti oppure no?

Partendo dall’idea che i documenti della Pubblica Amministrazione
verranno letti online e, sempre più spesso, anche attraverso dispositivi
mobili, il modo più naturale per rappresentarli è la forma di una pagina
web. L’uso del formato Html presenta diversi vantaggi per l’utente, tra
cui la possibilità di avere una pagina *responsive* (quindi leggibile
anche sugli smartphone), consentire una buona indicizzazione del
contenuto e dare la possibilità di condividere un punto specifico del
documento tramite link interni.

Siccome le persone possono avere la necessità di salvare sul proprio
dispositivo il contenuto e poi eventualmente stamparlo, è opportuno
creare la funzione “Salva/stampa come Pdf” che consentirà di salvare
documenti o form costruiti online.

L’idea di base è che tutta l’esperienza dell’utente avviene sul web, e
la conversione in Pdf viene utilizzata solamente per una funzione
specifica, che è quella di conservare sul proprio dispositivo il
documento e stamparlo, se necessario.

In poche occasioni, l’amministrazione potrebbe avere la necessità di
mettere a disposizione dell’utente dei documenti in formato aperto. In
questo caso, per i formati di tipo documentale suggeriamo di condividere
i documenti in formato Odt, mentre per i fogli di calcolo suggeriamo di
utilizzare il formato Ods.

Quando per qualche motivo non è possibile mostrare il contenuto del
documento in Html ma solo in formato Pdf (o in un altro formato di tipo
documentale, come un Odt), è bene in ogni caso `creare una pagina web
che riporti almeno il titolo e la
descrizione <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html#documenti-allegati-pdf>`__
del documento Pdf che si intende pubblicare per favorire
l’indicizzazione dei contenuti sul web.

.. admonition:: Importante

   La soluzione più adatta è mostrare il contenuto in formato Html. Se
   ciò non è possibile, si possono usare altri formati, ma si deve
   sempre creare una pagina web corrispondente al documento che riporti
   titolo e descrizione del contenuto.


.. admonition:: deepening
   :class: admonition-deepening display-page

   Maggiori informazioni sui principali formati documentali.

   -  Pagine web in `formato
      Html <https://it.wikipedia.org/wiki/HTML>`__.

   -  Documenti in `formato
      Pdf <https://it.wikipedia.org/wiki/Portable_Document_Format>`__.

   -  File di testo in `formato
      Odt <https://it.wikipedia.org/wiki/OpenDocument>`__.

   -  Fogli di calcolo in `formato
      Ods <https://it.wikipedia.org/wiki/OpenDocument>`__.

Modalità di produzione dei documenti
-------------------------------------

Le pubbliche amministrazioni hanno `l’obbligo di
conservare <https://www.agid.gov.it/it/piattaforme/conservazione>`__ i
documenti elettronici che producono o che ricevono, attraverso risorse
interne o avvalendosi di `soggetti esterni
accreditati <https://www.agid.gov.it/it/piattaforme/conservazione/accreditamento>`__.
Il processo di conservazione serve a garantire `“autenticità, integrità,
affidabilità, leggibilità, reperibilità” del documento
stesso <http://cad.readthedocs.io/it/v2017-12-13/_rst/capo3_art44.html>`__.
Ma l’obiettivo principale di un documento è e resta quello di rispondere
in modo semplice ai bisogni degli utenti per i quali è stato scritto,
rispondendo a criteri di efficacia e inclusione. Dato che tutti i
documenti della PA vengono pubblicati sul web, anche la modalità di
creazione dei contenuti deve tener conto di questo fatto. Come abbiamo
visto in precedenza, esistono essenzialmente due strade.

*Creazione di un contenuto in formato Html in modo nativo*

Con questo approccio, è possibile per esempio:

-  creare una form online per raccogliere i dati altrimenti richiesti
   attraverso un documento Odt;

-  creare una circolare online e poi dare all’utente la possibilità di
   convertirla in Pdf.

Questa strada è quella consigliata a tutti i livelli. Di seguito trovi
l’approccio seguito dal progetto Docs Italia che, in modo coerente
rispetto a questa impostazione, rappresenta una piattaforma a
disposizione di tutte le amministrazioni per creare documenti e gestire
i processi di consultazione come previsto dal CAD, art. 18.

.. admonition:: deepening
   :class: admonition-deepening display-page

   La piattaforma di Docs Italia è a disposizione per le pubbliche
   amministrazioni che intendono pubblicare documenti tecnici e
   amministrativi sul web, in un formato Html *responsive* adatto per
   essere visualizzato su qualsiasi dispositivo.

   Il documento viene presentato in maniera nativa come pagina Html, ma
   in ogni momento è possibile scaricare una versione Pdf o ePub. Il
   contenuto, infatti, viene scritto su file di testo che vengono
   compilati e trasformati in pagina web, proprio come avviene con molti
   sistemi di gestione dei contenuti.

   È un progetto che si basa sull’approccio alla creazione della
   documentazione chiamato *docs as code*, ovvero “documenti come
   codice”.

   **Per approfondire:** `L’approccio docs as code di Gov.uk (in
   inglese) <https://gds.blog.gov.uk/2017/01/12/growing-technical-writin
   g-across-government/>`__

   Tutto il codice sorgente dei documenti di Docs Italia è ospitato su
   repository pubblici di GitHub, ai quali chiunque può contribuire con
   suggerimenti e modifiche. L’uso di un sistema di controllo delle
   versioni consente, inoltre, di **memorizzare tutte le precedenti
   versioni di un documento** e di ripristinarle in qualsiasi momento,
   se necessario.

   **Per approfondire:** `Breve descrizione di Docs
   Italia <https://docs.developers.italia.it/che-cos-e-docs-italia/>`__
   e `Guida alla
   pubblicazione <http://guida-docs-italia.readthedocs.io/it/latest/>`__.


*Pubblicare sul web documenti di vario formato (Pdf, Odt e Ods)*

In questo caso, è necessario `accompagnare sempre i documenti con una
pagina
web <https://guida-linguaggio-pubblica-amministrazione.readthedocs.io/it/latest/suggerimenti-di-scrittura/come-strutturare-il-contenuto.html?highlight=html#documenti-allegati-pdf>`__
che li descriva, con un titolo e una descrizione breve, in modo da
favorire la fruibilità e l’indicizzazione del contenuto.

Di seguito trovi un approfondimento sulle buone pratiche per la gestione
dei Pdf.

.. admonition:: deepening
   :class: admonition-deepening display-page

   Oltre che essere accompagnati da una pagina Html di descrizione, i
   file dei documenti di testo allegati dovrebbero essere creati
   rispettando alcune buone pratiche.

   .. container:: more

      **Rendi il documento accessibile**

      -  Il documento Pdf deve essere creato digitalmente, non deve essere
         una scansione di un documento cartaceo.

      -  Quando scrivi il documento in un editor di testo, usa le opzioni
         di titolo, sottotitolo e corpo del testo per creare una gerarchia
         delle informazioni.

      -  Inserisci all’inizio del documento un indice navigabile per
         permettere a chi legge di raggiungere facilmente le varie sezioni.

      -  Usa le opzioni di elenco puntato e numerato, invece di indicare
         gli elenchi con un trattino o un numero.

      -  Accompagna ogni immagine con un testo alternativo (*alt text*).

      -  `Verifica l’accessibilità del documento
         Pdf <http://checkers.eiii.eu/en/pdfcheck/>`__ prima di
         pubblicarlo.

      -  Mantieni ridotte le dimensioni del file, dividendo, se necessario,
         i file troppo grossi in capitoli.

      **Inserisci i metadati**

      I metadati sono informazioni aggiuntive che vengono associate al
      documento automaticamente in fase di creazione, oppure manualmente.
      Aggiungi dei metadati al documento Pdf per aiutare gli utenti a
      **trovare più facilmente il documento**.

      I principali metadati che possono essere associati a un documento
      sono:

      -  titolo;

      -  autore;

      -  descrizione;

      -  parole chiave.

      Naturalmente, più sono specifiche e dettagliate le informazioni che
      fornisci, più il documento risulterà rilevante nelle ricerche degli
      utenti.
