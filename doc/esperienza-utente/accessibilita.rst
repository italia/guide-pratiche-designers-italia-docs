Accessibilità
-------------

.. include:: /banner.rst

.. admonition:: SI DEVE

   I soggetti destinatari della  `legge n. 4/2004
   <https://www.agid.gov.it/it/node/79271>`__ (definiti “soggetti erogatori”),
   tra cui le Pubbliche amministrazioni, hanno l’obbligo di garantire l’accesso
   universale ai propri servizi informatici e telematici.

I soggetti erogatori di soluzioni ICT devono rendere i propri strumenti
informatici **accessibili e usabili**, compresi i siti web e le applicazioni
mobili, in particolare devono:

- valutare la conformità ai requisiti di accessibilità degli strumenti
  informatici (siti web e applicazioni mobili; -  compilare una dichiarazione di
  accessibilità e pubblicarla sul sito web o nello store dell’applicazione
  mobile;
- predisporre un meccanismo di feedback per ricevere le segnalazioni dagli
  utenti.

Tali disposizioni sono aggiornate nella `legge n. 4/2004
<https://www.agid.gov.it/it/node/79271>`__ che recepisce la `Direttiva Europea
n. 2016/2102
<https://eur-lex.europa.eu/legal-content/IT/TXT/HTML/?uri=CELEX:32016L2102&from=IT>`__
e regolamentate dalle `“Linee guida sull’accessibilità degli strumenti
informatici”
<https://docs.italia.it/AgID/documenti-in-consultazione/lg-accessibilita-docs/it/stabile/index.html?highlight=accessibilit%C3%A0%20strumenti%20informat>`__.

Definizione
~~~~~~~~~~~

Per accessibilità si intende la capacità dei sistemi informatici, di erogare
servizi e fornire informazioni fruibili, senza discriminazioni, anche da parte
di coloro che a causa di disabilità necessitano di tecnologie assistive o
configurazioni particolari.

Nessun utente deve essere discriminato e deve quindi poter accedere alle
informazioni e ai servizi digitali erogati dalla Pubblica amministrazione.

Principi per l’accessibilità
~~~~~~~~~~~~~~~~~~~~~~~~~~~~

L’accessibilità è caratterizzata da quattro solidi principi:

-  `percepibile <https://www.w3.org/Translations/WCAG21-it/#perceivable>`__
-  `utilizzabile <https://www.w3.org/Translations/WCAG21-it/#operable>`__
-  `comprensibile <https://www.w3.org/Translations/WCAG21-it/#understandable>`__
-  `robusto <https://www.w3.org/Translations/WCAG21-it/#robust>`__

Sono quindi conformi i servizi realizzati tramite sistemi informatici, **inclusi
i siti web e le applicazioni mobili**, che presentano le caratteristiche di
accessibilità al contenuto e fruibilità delle informazioni.

Linee guida e criteri di successo
~~~~~~~~~~~~~~~~~~~~~~~~~~~~~~~~~

Le `linee guida sull’accessibilità degli strumenti informatici
<https://docs.italia.it/AgID/documenti-in-consultazione/lg-accessibilita-docs/it/stabile/index.html>`__
riportano quanto descritto nell’**articolo 11** della `legge n. 4/2004
<https://www.agid.gov.it/it/node/79271>`__ e referenziano la norma UNI `EN
301549:2018
<http://store.uni.com/catalogo/uni-en-301549-2018?josso_back_to=http://store.uni.com/josso-security-check.php&josso_cmd=login_optional&josso_partnerapp_host=store.uni.com>`__
che stabilisce uno standard europeo per garantire il rispetto dei principi e dei
requisiti di accessibilità per prodotti e servizi ICT, quali:

- hardware
- web
- documenti non web
- software
- applicazioni Mobili
- documentazione e servizi di supporto
- postazioni di lavoro a disposizione del dipendente con disabilità

La norma armonizzata riflette lo standard **W3C** `Web Content Accessibility
Guidelines (WCAG) 2.1 <https://www.w3.org/Translations/WCAG21-it/>`__

**Un sito conforme alle specifiche delle WCAG 2.1 è conforme alle WCAG 2.0 ma
non viceversa**, in quanto la versione aggiornata aggiunge nuovi criteri di
successo obbligatori (di livello “A” e “AA”), ovvero:

- `1.3.4 Orientamento AA <https://www.w3.org/Translations/WCAG21-it/#orientation>`__
- `1.3.5 Identificare lo scopo degli input (AA) <https://www.w3.org/Translations/WCAG21-it/#identify-input-purpose>`__
- `1.4.10 Ricalcolo del flusso (AA) <https://www.w3.org/Translations/WCAG21-it/#reflow>`__
- `1.4.11 Contrasto in contenuti non testuali (AA) <https://www.w3.org/Translations/WCAG21-it/#non-text-contrast>`__
- `1.4.12 Spaziatura del testo (AA) <https://www.w3.org/Translations/WCAG21-it/#text-spacing>`__
- `1.4.13 Contenuto con Hover o Focus (AA) <https://www.w3.org/Translations/WCAG21-it/#content-on-hover-or-focus>`__
- `2.1.4 Tasti di scelta rapida (A) <https://www.w3.org/Translations/WCAG21-it/#character-key-shortcuts>`__
- `2.5.1 Movimenti del puntatore (A) <https://www.w3.org/Translations/WCAG21-it/#pointer-gestures>`__
- `2.5.2 Cancellazione delle azioni del puntatore (A) <https://www.w3.org/Translations/WCAG21-it/#pointer-cancellation>`__
- `2.5.3 Etichetta nel nome (A) <https://www.w3.org/Translations/WCAG21-it/#label-in-name>`__
- `2.5.4 Azionamento da movimento (A) <https://www.w3.org/Translations/WCAG21-it/#motion-actuation>`__
- `4.1.3 Messaggi di stato (AA) <https://www.w3.org/Translations/WCAG21-it/#status-messages>`__

Come le PA possono valutare la conformità di un sito web o un’applicazione mobile
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

La **conformità alle WCAG 2.1** deve essere rispettata come requisito minimo per
i siti web in fase di sviluppo o in esercizio dopo la data di entrata in vigore
delle Linee Guida. A partire dal 23 settembre 2020, tale conformità dovrà essere
rispettata anche per tutti gli altri siti web sviluppati in precedenza, in
sintesi:

- **entro il 23 settembre 2019**, per un sito web pubblicato dal 23 settembre
  2018;
- **entro il 23 settembre 2020**, per un sito web pubblicato prima del 23
  settembre 2018;
- a decorrere **dal 23 giugno 2021**, per le applicazioni
  mobili.

Come rilasciare una dichiarazione
~~~~~~~~~~~~~~~~~~~~~~~~~~~~~~~~~

Le PA hanno l’obbligo di **pubblicare una dichiarazione di accessibilità** per
ciascun sito e applicazione mobile. A tale scopo, **l’Agenzia per l’Italia
Digitale** ha predisposto una `procedura online
<https://form.agid.gov.it/actions/>`__ conforme all’`Allegato 1
<https://docs.italia.it/AgID/documenti-in-consultazione/lg-accessibilita-docs/it/stabile/allegato-1/index.html>`__
delle Linee Guida.

Le informazioni presenti nella dichiarazione devono essere ricavate da:

- un’autovalutazione effettuata direttamente dal soggetto erogatore;
- una valutazione effettuata da terzi;
- una valutazione effettuata con il **“Modello di autovalutazione”**, `Allegato
  2 <https://docs.italia.it/AgID/documenti-in-consultazione/lg-accessibilita-docs/it/stabile/allegato-2/index.html>`__
  delle Linee Guida.

Il **Responsabile della Transizione Digitale** del soggetto erogatore, riceve il
link che deve essere esposto con la dicitura **“Dichiarazione di
accessibilità”**:

- **nel footer**, per quanto riguarda i siti web;
- nella sezione dedicata alle informazioni generali riportate **nello store**,
  per quanto riguarda l’applicazione mobile.

L’accesso alla piattaforma è possibile solo se la mail istituzionale del
Responsabile della Transizione Digitale è correttamente indicizzata sul
`catalogo IPA <https://www.indicepa.gov.it/documentale/index.php>`_.

Meccanismo di feedback e procedura di attuazione
~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Le PA devono rendere disponibile un meccanismo che consenta a chiunque di
segnalare i problemi di accessibilità e richiedere un intervento tempestivo da
parte dell’amministrazione.

In caso di assenza del meccanismo di feedback, di soluzione insoddisfacente o
mancata risposta **entro 30 giorni dalla segnalazione**, l’utente può far
ricorso al **Difensore Civico per il Digitale** tramite la procedura di
attuazione presente sulla dichiarazione pubblicata dall’ente erogatore.

Obiettivi accessibilità
~~~~~~~~~~~~~~~~~~~~~~~

**Entro il 31 marzo** di ogni anno le PA devono pubblicare nei propri siti web
gli **“Obiettivi di accessibilità per l’anno corrente”**. Per tale scopo,
l’Agenzia per l’Italia Digitale ha predisposto un’`applicazione online
<https://accessibilita.agid.gov.it/>`__ per ricevere dalle amministrazioni gli
obiettivi.

Gli obiettivi vanno pubblicati sui siti delle PA nella sezione
**“amministrazione trasparente/Altri contenuti/Accessibilità e Catalogo di dati,
metadati e banche dati”**.

Normativa
~~~~~~~~~

La normativa completa e aggiornata sull’accessibilità è disponibile sul sito
dell’`Agenzia per l’Italia digitale
<https://www.agid.gov.it/it/design-servizi/accessibilita/normativa>`__.

FAQ
~~~

Sono disponibili ulteriori approfondimenti sull’accessibilità nella sezione FAQ
predisposta sul sito dell’`Agenzia per l’Italia digitale
<https://www.agid.gov.it/it/domande-frequenti/accessibilit%C3%A0>`__.
