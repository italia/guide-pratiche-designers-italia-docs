================================================================================
Contribuire al design system di Designers Italia
================================================================================

.. include:: /banner.rst

I modelli di design e i blocchi di codice presenti nelle risorse del kit prototipazione, nel design UI Kit e nel kit sviluppo interfaccia, sono da considerarsi parti di un unico sistema di design (o *design system*) afferente a Designers Italia. Proprio per la natura della loro utilità e il loro legame con migliori pratiche, tipologie di applicazione e progressi tecnologici, hanno bisogno di evolversi con frequenza in conseguenza dell’evoluzione della tecnologia, delle capacità di interazione degli utenti e dell’evoluzione del loro stesso obiettivo.

Sono quindi kit e relative risorse open source che favoriscono il confronto e la collaborazione di chi vuole partecipare, non solo su tutto quanto è ancora in fase di realizzazione, ma anche su tutta la documentazione già pubblicata. 

Si ritiene doveroso per la Pubblica Amministrazione, dovendo fornire dei servizi digitali accessibili e usabili, interessarsi a tutte le fasi dalla progettazione dell’esperienza utente alla realizzazione del prodotto, fornendo un proprio contributo all’implementazione e al miglioramento degli strumenti condivisi. 

* Vai ai `kit per il design dei servizi digitali della Pubblica Amministrazione <https://designers.italia.it/kit/>`_
* Vai ai `kit di sviluppo <https://designers.italia.it/kit/sviluppo-interfaccia>`_


Strumenti di collaborazione
===========================

Per discussioni sul design è disponibile un canale dedicato su `Forum Italia <https://forum.italia.it/>`_:

* Vai al `canale dedicato alla User Interface <https://forum.italia.it/c/design/user-interface>`_

Per condividere informazioni, esperienze, fare domande in forma di chat, è possibile utilizzare la piattaforma Slack ufficiale di Developers Italia, dove è possibile trovare molti di coloro che stanno contribuendo attivamente ai progetti, nello specifico si segnalano i canali #design-dev #design-ui-kit e i canali relativi ai modelli scuole e Comuni: 

* Vai allo `Slack di Developers Italia <https://slack.developers.italia.it/>`_

Per collaborare al design dei componenti o allo sviluppo di questi, alla manutenzione ordinaria o evolutiva, per portare il progetto verso altri framework di sviluppo interfaccia, o anche per dare un feedback su quanto già realizzato, è possibile utilizzare le issue di Github. 
Queste sono uno strumento di messaggistica molto simile alle email, che consiste in un messaggio pubblico su cui si può discutere con il resto del gruppo di lavoro. 

Ogni repository ha la propria sezione dedicata alle Issues: 

* Pagina delle issue del `Wireframe Kit <https://github.com/italia/design-wireframe-kit/issues>`_
* Pagina delle issue dello `UI Kit <https://github.com/italia/design-ui-kit/issues>`_
* Pagina delle issue del `Web Toolkit <https://github.com/italia/design-web-toolkit/issues>`_
* Pagina delle issue di `Bootstrap Italia <https://github.com/italia/bootstrap-italia/issues>`_
* Pagina delle issue del `React Kit <https://github.com/italia/design-react-kit/issues>`_ 
