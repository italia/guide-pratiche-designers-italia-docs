Caratteristiche dell'interazione
=========================================
Progettare un prodotto o servizio, significa definire le **caratteristiche fondamentali** dell'esperienza che le persone avranno accedendovi. Questa si articola attraverso diversi aspetti che è necessario identificare e tradurre in soluzioni per ogni specifico punto di contatto digitale (touchpoint) e non:

- l'**efficacia** nel rispondere ai bisogni specifici delle persone, definita in termini di funzionalità da supportare; 

- l’**usabilità**, definita come proprietà risultante dall’interazione fra il sistema e la persona, in termini di efficienza, efficacia e soddisfazione; 

- l’**adeguatezza** rispetto alle capacità cognitive delle persone (semplicità d’uso, accessibilità, scalabilità rispetto al livello di conoscenza e competenza sul prodotto/servizio); 

- la **fruibilità** in relazione al contesto fisico, culturale, sociale dell’ambito nel quale l’esperienza ha luogo; 

- l'**appropriatezza** rispetto alle capacità fisiche e percettive delle persone e che permetta che un’esperienza possa essere fruita da tutti in egual misura.
