Gestione del progetto
=====================

.. include:: /banner.rst

Il successo di un progetto di trasformazione digitale che metta al centro i bisogni del cittadino, non può prescindere da una consapevolezza e efficacia nella gestione di base del progetto stesso. Ciò può essere riassunto in tre aspetti chiave:

- definire obiettivi del progetto (**nel merito**), avendo cura di definire i responsabili di ciascuno di essi, allineando tutti gli attori coinvolti;
- comprendere **la tipologia** di progetto che si sta affrontando;
- organizzare lo svolgimento delle attività, in primis nei ruoli e nelle responsabilità specifiche, poi nei tempi e negli strumenti, in maniera funzionale al raggiungimento degli obiettivi stessi e alle capacità di ciascuno degli stakeholder (**processo**).

Obiettivi di merito del progetto 
--------------------------------
Il punto di partenza per costruire un processo di trasformazione digitale è **definire gli obiettivi che si intende raggiungere con la trasformazione stessa**.
Essi devono essere raccolti a partire dalle istanze di ciascuno dei soggetti coinvolti. È possibile fare ciò tramite interviste con gli attori, ovvero tramite sessioni di co-definizione degli obiettivi.
Una volta raccolti gli obiettivi particolari essi devono essere organizzati, raggruppati, sintetizzati, ed eventualmente  dettagliati in modo tale che:

- il numero di obiettivi di alto livello sia contenuto, così da poter essere memorizzato da tutti gli attori coinvolti (2-5);
+---------------------------------------+----------------------------------+
| **SI**                                | **NO**                           |
+---------------------------------------+----------------------------------+
| - aumentare il traffico sul sito web  | migliorare il sito istituzionale |
| - aumentare la durata delle sessioni  |                                  |
| - diminuire le richieste di supporto  |                                  |
+---------------------------------------+----------------------------------+
- ciascun obiettivo sia definito in modo chiaro ed univoco per tutti gli attori (non troppo tecnico, né troppo generico);
+--------------------------------------------------+------------------------------------------------+
| **SI**                                           | **NO**                                         |
+--------------------------------------------------+------------------------------------------------+
| aumentare fruibilità e velocità di un servizio,  | riconfigurazione del back-end dell'applicativo |
| senza sconvolgere la parte visibile all’utente   | senza variazioni al front-end                  |
+--------------------------------------------------+------------------------------------------------+
| analizzare e ridefinire le modalità di           | re-work della UX del sito istituzionale        |
| fruizione dei servizi x e y e del servizio z     |                                                |
+--------------------------------------------------+------------------------------------------------+
- ciascun obiettivo di alto livello non abbia interdipendenze con gli altri, e che tutte le esigenze siano rappresentate dalla somma degli obiettivi
- ciascun obiettivo di alto livello sia misurabile;
+---------------------------------------+---------------------------+
| **SI**                                | **NO**                    |
+---------------------------------------+---------------------------+
| aumentare il Net Promoter Score e lo  | rendere il sito più bello |
| Usability Score del servizio x e y    |                           |
+---------------------------------------+---------------------------+
- gli obiettivi di alto livello siano prioritizzati in modo univoco e chiaro per tutti.

Il passo successivo consiste nel chiarire chi sia la figura professionale interna che possa rappresentare gli obiettivi dell’amministrazione – incluso quello di mettere gli utenti al centro del processo di progettazione, la quale abbia una chiara competenza sul servizio che si vuole digitalizzare in base alla propria esperienza professionale e una chiara idea del risultato che si vuole ottenere. Questo coordinatore può essere il responsabile della transizione al digitale (RTD), o nel caso di progetti svolti tramite forniture esterne, può coincidere con il responsabile unico del procedimento (RUP), o con il direttore all'esecuzione del contratto (DEC).
Qualora non fosse possibile individuare tale competenza di dominio tra le figure preposte (RTD, RUP, DEC), è bene che chi possiede la responsabilità formale si avvalga di referenti tecnici all'interno del gruppo di lavoro, lasciando loro lo spazio per contribuire entro i limiti della loro competenza.
Ad esempio, in un progetto di definizione del servizio di fatturazione elettronica, è bene individuare una persona che conosce bene i processi di fatturazione e sarà in grado di guidare gli esecutori del progetto fornendo consigli e indicazioni su come inviare e processare tali fatture, i dati che queste devono contenere, e così via. Se tale persona non può essere l'RTD, e non può assumere l'incarico di RUP o DEC, è bene che il responsabile inserisca nel gruppo di lavoro chi si occupa all'interno dell'ente di tali processi.

Il coordinatore: 

- guida la **formazione di un team interdisciplinare** (interno, o tramite forniture) con competenze di ricerca, prototipazione e sviluppo di servizi. La composizione del team varia in relazione all’ampiezza del progetto e alle sue caratteristiche di base (nuovo servizio, riprogettazione di servizio esistente, ottimizzazione di un servizio esistente);
- **definisce gli strumenti** (quali, come e quando usarli), gli ambienti di gestione del progetto per quanto riguarda tempi e costi (project management), privilegiando strumenti di lavoro open source, aperti e collaborativi, ispirati da una metodologia agile;
- **imposta le ritualità della gestione del progetto** (le riunioni cicliche legate ai contenuti di progetto, gli incontri di stato avanzamento lavori, le retrospettive a valle della conclusione di un ciclo di progettazione).

Per la buona riuscita del progetto non è sufficiente che il responsabile del prodotto digitale costruisca un team affiatato e comunicativo. È opportuno infatti costruire in primis un ambiente di lavoro sano e aperto, in cui sia possibile produrre e sviluppare prodotti in modo collaborativo. I team di lavoro devono sentirsi parte di una rete più ampia che poggia sulle competenze e guarda alle migliori pratiche internazionali. 
All’interno di Designers Italia tutti i progetti possono contribuire concretamente ad alimentare in modo iterativo modelli e kit operativi del Design system, costruendo valore attraverso la collaborazione tra tutte le parti che compongono la Pubblica amministrazione.

.. toctree::
   :maxdepth: 2

  gestione-del-progetto/tipologie-di-progetti.rst
  gestione-del-progetto/metodo-di-lavoro.rst
  gestione-del-progetto/le-competenze-per-progettare-servizi-pubblici.rst
